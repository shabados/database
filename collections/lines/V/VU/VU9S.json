{
  "content": [
    {
      "asset": "SSKS",
      "type": "primary",
      "data": "ਖਟ ਦਰਸਨ ਪਰੈ ਪਾਰ ਹੁਇ ਸਪਤਸਰ; ਨਵ ਦੁਆਰ ਉਲੰਘਿ ਦਸਮਈ ਉਦਾਸੀ ਹੈ ।੩੩੩।"
    },
    {
      "asset": "SSPK",
      "type": "translation",
      "language": "en",
      "data": "A Gursikh stays in the company of true seekers beyond the garbs of the six philosophical schools. He frees himself from the bonds of nine doors of the body and lives blissfully in of the tenth door (Dasam Duar). (333)"
    },
    {
      "asset": "SSSK",
      "type": "translation",
      "language": "pa",
      "data": "ਅਰਥਾਤ ਪੰਜ ਗ੍ਯਾਨ ਇੰਦ੍ਰੀਆਂ ਤੇ ਛੀਵਾਂ ਮਨ ਏਨਾਂ ਛੀਆਂ ਵਿਖੇ ਜੋ ਪਦਾਰਥ ਗ੍ਯਾਨ ਰੂਪ ਦਰਸ਼ਨ ਹੁੰਦਾ ਹੈ, ਓਸ ਤੋਂ ਪਰੇ ਹੋਯਾਂ ਤੇ ਪਾਰਲੀ ਹੱਦ ਸੱਤਵੀਂ ਸੱਤਵਾਂ ਸਰੋਵਰ ਜੋ ਸਰਬ ਗ੍ਯਾਨਾਂ ਦਾ ਗ੍ਯਾਨ ਹੋਣ ਕਰ ਕੇ ਸੱਤਾ ਸਫੁਰਤੀ ਪ੍ਰਦਾਨ ਰੂਪਤਾ ਕਰ ਕੇ ਸਰਦਾ ਰਹਿੰਦਾ ਹੈ ਉਹ ਪ੍ਰਾਪਤ ਹੁੰਦਾ ਹੈ, ਭਾਵ ਜੋ ਚੈਤੰਨ੍ਯ ਸਰੂਪ ਸ੍ਵਯੰ ਗ੍ਯਾਨਮਯ ਸੱਤਵਾਂ ਸਰ ਸਭ ਦਾ ਸ੍ਰੋਤ ਰੂਪ ਹੈ, ਓਸ ਦਾ ਸਾਖ੍ਯਾਤਕਾਰ ਹੋਯਾ ਕਰਦਾ ਹੈ, ਗੱਲ ਕੀਹ ਕਿ ਨਵਾਂ ਦੁਆਰਿਆਂ ਵਿਖੇ ਵਰਤਨਹਾਰੇ ਦੇਹ ਇੰਦ੍ਰੀ ਭਾਵੀ ਸਥੂਲ ਸੂਖਮ ਸੰਘਾਤ ਸਮੂਹ ਤੋਂ ਉਲੰਘ ਕੇ ਇਨਾਂ ਵਿਚੋਂ ਆਤਮ ਭਾਵਨਾ ਦੂਰ ਕਰ ਕੇ ਅਲਖ ਅਪਰ ਦਾ ਨਿਵਾਸ ਸਥਾਨ ਦਸਮ ਦ੍ਵਾਰ ਮਈ ਮਹੀ = ਮਧ੍ਯ ਵਿਖੇ ਇਸਥਿਤ ਹੋ ਕੇ, ਦੇਹ ਆਦਿ ਵਿਖੇ ਵੱਸਦਾ ਹੋਯਾ ਭੀ ਉਦਾਸੀ = ਉਤ+ਆਸੀ = ਉੱਚੀ ਯਾ ਸੰਸਾਰੀ ਲੋਕਾਂ ਤੋਂ ਉਲਟੀ ਆਸ ਵਾਲਾ ਜੀਵਨ ਮੁਕਤ ਹੋ ਜਾਂਦਾ ਹੈ ॥੩੩੩॥"
    }
  ]
}